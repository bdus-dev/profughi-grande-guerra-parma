---
layout: default
---

## Le donne profughe: tra emancipazione e controllo sociale

Particolarmente precaria e marginale, anche in ragione di una **minore forza contrattuale** e della diffusione di **pregiudizi e illazioni** in merito al loro presunto contegno morale, appariva la **condizione delle donne profughe**.

Durante il profugato le donne assunsero, tuttavia, un **inedito ruolo decisionale**: in assenza dei mariti, le scelte più importanti, come il tipo di alloggio o la richiesta di un sussidio, erano delegate a loro, che dovettero farsi carico della sopravvivenza della famiglia. 

Impiegate nei lavori agricoli, come domestiche o in **laboratori per la confezione di indumenti civili e militari**, esse dettero un **contributo tutt'altro che trascurabile all'economia di guerra** e al sistema produttivo delle località ospitanti, benché il loro collocamento al lavoro venisse spesso percepito come una **forma di controllo sociale**, atta a tenerle lontane dall'ozio e dalla prostituzione.


![Cartolina pro profughi – marzo 1918 (Archivio storico Dott. Andrea Cattabiani, Parma)]({{ "images/panello-11.jpg" | relative_url }})  
*Cartolina pro profughi – marzo 1918 (Archivio storico Dott. Andrea Cattabiani, Parma)*
